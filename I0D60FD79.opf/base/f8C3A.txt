kati dhātavo bhūtasvabhāvāḥ kati bhautikāḥ |

spraṣṭavyaṃ dvividhaṃ

bhūtāni bhautikaṃ ca | tatra bhūtāni catvāri | bhautikaṃ ślakṣṇatvādi saptavidham |bhūteṣu bhavatvāt |

śeṣā rūpiṇo nava bhautikāḥ |

pañcendriyadhātavaś ca catvāro viṣayāḥ | ete nava dhātavo bhautikā eva |

dharmadhātvekadeśaś ca

avijñaptisaṃjñako bhautikaḥ |śeṣāḥ cittadhātavo dharmadhātuś cāvijñaptivarjyo nobhayathā |bhūtamātraṃ daśāyatanānīti bhad
anta buddhadevaḥ |tac ca naivaṃ bhūtānāṃ catuṣṭva khakkhaṭādilakṣaṇāvadhāraṇāt sūtre |teṣāṃ spraṣṭavyatvāt |na hi kāṭhin
yādīni cakṣurādibhir gṛhyante nāpi varṇādayaḥ kāyendriyeṇa |uktaṃ ca sūtre cakṣurbhikṣo ādhyātmikam āyatanaṃ catvāri mah
ābhūtāny upādāya rūpaprasādo arupyanidarśanaṃ sapratighaṃ evaṃ yāvat kāyaḥrūpāṇi bhikṣo bāhyam āyatanaṃ catvāri mahābhūt
āny upādāya rūpi sanidarśanaṃ sapratigham |śabdo bhikṣo bāhyam āyatanaṃ catvāri mahābhūtāny upādāya rūpy anidarśanaṃ sap
ratigham |evaṃ gandharasāḥ |spraṣṭavyāni bhikṣo bāhyam āyatanaṃ catvāri mahābhūtāni catvāri mahābhūtāny upādāya rūpy ani
darśanaṃ sapratigham iti |spraṣṭavyāyatanikadeśenaiva bhūtānāṃ saṃgrahāccheṣaṃ na bhūtānīti spaṣṭam ādarśitam |yat tarhi
sūtre uktaṃ yac cakṣuṣi māṃsapiṇḍe khakkhaṭaṃ kharagatam ititenāvinirbhadivarttino māṃsapiṇḍasyaiṣa upadeśaḥ |ṣaḍdhātur
ayaṃ bhikṣo puruṣa iti garbhāvakrāntau maulasattvadravyasaṃdarśanārtham |punaḥ ṣaṭsparśāyatanavacanāc caittābhāvaprasaṅ
gāc ca |na ca yuktaṃ cittam eva caittā ity abhyupetum |saṃjñā ca vedanā ca caitasika eṣa dharmaś cittānvayāc cittaniśrit
a iti sūtre vacanāt sarāgacittādi vacanāc ca |tasmād yathoktaṃ dhātūnaṃ bhūtabhautikatvam |

kati saṃcitāḥ katy asaṃcitāḥ |

saṃcitā daśa rūpiṇaḥ || 1.35 ||

pañcendriyadhātavaḥ pañca viṣayāḥ saṃcitāḥ |paramāṇusaṃghātatvāt śeṣā na saṃcitā iti siddhaṃ bhavati ||

